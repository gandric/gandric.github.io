+++
title = "Vtiger CRM"
date = "2017-05-01T15:51:46+02:00"
tags = ["Vtiger", "CRM", "ERP"]
categories = ["CRM"]
banner = "img/banners/banner-6.jpg"
+++

<h2 id="vtiger">Vtiger - CRM na hrvatskom</h2>

Upravljanje odnosima s klijentima, engleski **Customer (Client) relationship management**, skraćeno CRM, je poslovna strategija koja se temelji na na filozofiji „kupac je kralj“ tj. kupca stavlja na središnje mjesto. U užem smislu to je računalna aplikacija koja omogućava evidenciju i planiranje svih poslovnih odnosa koje tvrtka ima sa svojim klijentima.

Naknadnom analizom evidentiranih informacija unutar aplikacije moguće je ostvariti prisniji odnos s klijentom na osnovu razumijevanja svih njegovih potreba i brzih reakcija kompanije na postavljene izazove. Klijent se osjeća važnim jer nema “praznog hoda” u rješavanju njegovih zahtjeva a svi procesi se obavljaju brzo i jednostavno što rezultira dugoročnom poslovnom suradnjom i odanošću klijenta. Ovdje treba napomenuti  da se u smislu **Vtiger CRM** sustava ne govori o socijalnim vještinama prodajnog osoblja u odnosu s kupcima. **Vtiger CRM** sustav je aplikacija koja pomaže da ukoliko te vještine postoje, utoliko još više dođu do izražaja.

CRM pored svoje osnovne funkcije upravljanja odnosima s klijentima osigurava i određeni stupanj **automatizacije** svih poslovnih procesa poduzeća koji podrazumijevaju promociju i prodaju proizvoda i usluga.

Preporučamo korištenje **Vtiger CRM**  besplatnog Open Source IT rješenja, što znači da je moguće koristiti aplikaciju bez plaćanja dozvole za korištenje aplikacije a troškovi se svode na proces instalacije, prilagodbe i edukacije korisnika sustava.

**CRM sustav Vtiger** može raditi samostalno ili nadograditi vašu postojeću poslovnu aplikaciju na način da sve zadatke u vezi vođenja odnosa s kupcima preuzme na sebe.
Ovo je najbolja kombinacija za “bezbolno” proširenje funkcionalnosti postojećeg poslovnog sustava.

U slučaj korištenja CRM sustava kao samostalnog rješenja Vtiger može preuezti na sebe vođenje zaliha odnosno količinskog stanja artikala ili robe raspoložive za prodaju i isporuku.

Web stranica [Vtiger CRM](www.vtiger.com)

### Kratak opis mogućnosti:

* Upravljanje procesima prodaje (prodajne prilike, kontakti, klijenti, ponude, računi…)
* Upravljanje marketinškim aktivnostima (izrada ponuda, cirkularna pisma, kampanje…)
* Kolaboracijski alati (kalendar, adresar, zadaci -“task”, obaveze – “to-do”)
* Korisnička podrška i servis (reklamacije, često postavljana pitanja, rješavanje zahtjeva – 
  “ticketing”)
* E-mail integracija
  Izrada cirkularnog pisma sa podacima iz vtiger CRM sustava  iz Microsoft Word aplikacije    
  (predlošci)
* Upravljanje zalihama (dobavljači, cjenici dobavljača, izrada primki…)
* Višekorisničko okruženje (pristupne kontrolne liste, korisnici, grupe, uloge, profili…)

## CRM sustavi i ERP (poslovni sustav)

### Trebam li CRM sustav ako već imam ERP (Enterprise Resource Planning) poslovni sustav?

Odgovor na ovo pitanje naravno ovisi o ERP sustavu koji koristite. Ako se radi o Windows desktop aplikaciji onda bi vjerojatno trebali koristiti neku od CRM web aplikacija kao što je Vtiger.

Prednosti rada u web aplikaciji proizlaze iz samih temelja internetskih aplikacija a radi se o korištenju web poveznica (hyperlink) koje nam omogućuju brzi dohvat informacija iz različitih dijelova CRM sustava. Pristup informacijama s pametnih uređaja je puno jednostavniji što osigurava pokretnost prodajnog tima na terenu.

Unos i pregled ključnih informacija u CRM sustav je moguć sa svih lokacija gdje postoji pristup internetu. Dodatno većina ERP sustava nema dobro razrađene CRM module jer oni dugo vremena nisu bili ključni za poslovanje kao što je to danas.  Zbog toga unos  i pregled informacija nije tako jednostavan kao u web CRM aplikacijama.

